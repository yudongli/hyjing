<!DOCTYPE html>
<html lang="zh-Hant">
<head>
<meta charset="UTF-8">
<meta name="viewport" content="width=device-width, initial-scale=1.0" />
<!-- TemplateBeginEditable name="doctitle" -->
<title>菩薩十住行道品</title>
<!-- TemplateEndEditable -->
<link rel="stylesheet" href="../css/components.css">
<link rel="stylesheet" href="../css/icons.css">
<link rel="stylesheet" href="../css/responsee.css">
<link rel="stylesheet" href="../owl-carousel/owl.carousel.css">
<link rel="stylesheet" href="../owl-carousel/owl.theme.css">
<link rel="stylesheet" href="../css/template-style.css">
<link rel="stylesheet" href="../css/jd.css">
<link href="https://fonts.googleapis.com/css?family=Playfair+Display&subset=latin,latin-ext" rel="stylesheet" type="text/css">
<link href="https://fonts.googleapis.com/css?family=Open+Sans:400,300,700,800&subset=latin,latin-ext" rel="stylesheet" type="text/css">
<script type="text/javascript" src="../js/jquery-1.8.3.min.js"></script>
<script type="text/javascript" src="../js/jquery-ui.min.js"></script>
		
</head>

<body class="size-1140">
<!-- HEADER -->
<header role="banner" class="position-absolute"> 
  <!-- Top Navigation -->
  <nav class="background-transparent background-transparent-hightlight full-width sticky"> <!-- TemplateBeginEditable name="logo" -->
    <div class="s-12 l-2">
          <a href="../../index.html" class="logo">
            <!-- Logo White Version -->
            <img class="logo-white" src="../../img/logo3.png" alt="">
            <!-- Logo Dark Version -->
            <img class="logo-dark" src="../../img/logo-dark3.png" alt="">
          </a>
        </div>
    <!-- TemplateEndEditable -->
    <div class="top-nav s-12 l-10">
      <p class="nav-text"></p>
      <ul class="right chevron">
        <li><a href="../index.html">網站首頁</a></li>
        <li><a href="../jingdian.html">經典原文</a></li>
        <li><a href="../zushi.html">祖師註述</a></li>
        <li><a href="../jingkong.html">華嚴演繹</a></li>
        <li><a href="../juewu.html">覺悟華嚴</a></li>
      </ul>
    </div>
  </nav>
</header>

<!-- MAIN -->
<main role="main"> <!-- TemplateBeginEditable name="content" --> 
  <!-- Content -->
  <article>
    <header class="section background-dark">
          <div class="line">        
            <a href="../../jingdian.html"><h1 class="text-white margin-top-bottom-40 text-size-60 text-line-height-1">經典原文</h1></a>        
          </div>  
        </header> 	
    <div id="middlecontainer">
  <div id="wrapper">
    <div class="outer">
      <div class="float-wrap">
        <div class="colmain">
          <div id="main">
                                    <h1 class="title">菩薩十住行道品</h1>            <div class="tabs"></div>
                                    
            
            <!-- node --> 
<div id="node-8739" class="node odd full-node node-type-tripitaka">
  
  
  <div class="meta">
      </div>

  
  
  <div class="content"><div id="cbeta_tripitaka" style="line-height: 160%;">
<div cbrcopy="true" id="T10">
<div class="root" id="0283" sutra_name="菩薩十住行道品" sutra_juan="[卷1]">　
<a name="0454b01" id="0454b01"></a><a name="0454b02" id="0454b02"></a><a name="0454b03" id="0454b03"></a><p><span class="juanname" style="font-size: 1.2em;">菩薩十住行道品一卷</span></p><a name="0454b04" id="0454b04"></a><a name="0454b05" id="0454b05"></a><p style="margin-left: 4em"><span class="byline" style="font-size: 1em;">西晉三藏竺法護譯</span></p><a name="0454b06" id="0454b06"></a><p style="text-indent: 0em; margin-left: 0em"><span class="linehead" style="font-size: 1em; display: inline;">[0454b06] </span>曇昧摩提菩薩持佛威神，便於佛前入是<a name="0454b07" id="0454b07"></a>阿難波渝迦三昧，悉見十方諸佛——十方諸佛<a name="0454b08" id="0454b08"></a>者，其數如千佛剎塵等；一塵者為一佛剎，一<a name="0454b09" id="0454b09"></a>佛剎如是十方四面——見十方諸佛皆悉言：「善<a name="0454b10" id="0454b10"></a>哉，善哉！曇昧摩提菩薩！」十方諸佛皆賜與智<a name="0454b11" id="0454b11"></a>慧，悉語曇昧摩提菩薩言：「是釋迦文佛前世<a name="0454b12" id="0454b12"></a>本願所結成功德威神使若益。諸經益者，<a name="0454b13" id="0454b13"></a>佛威神益。深入經處，悉示諸十方虛空法，心<a name="0454b14" id="0454b14"></a>無所著；悉入無所罣礙中、悉入大道中，疾近<a name="0454b15" id="0454b15"></a>逮佛；悉知諸經、諸十方人所思想；悉學知<a name="0454b16" id="0454b16"></a>十方諸所說經，皆悉知用。是故，悉為諸菩薩<a name="0454b17" id="0454b17"></a>等說菩薩十法住，悉及得持佛威神，悉能說。」</p><a name="0454b18" id="0454b18"></a><p style="text-indent: 0em; margin-left: 0em"><span class="linehead" style="font-size: 1em; display: inline;">[0454b18] </span>爾時，曇昧摩提菩薩所語說，無所罣礙、無所<a name="0454b19" id="0454b19"></a>難也；無有盡<span class="corr" title="[賜&gt;儩] cf.【麗】">儩</span>時、無有能升量者、無有極<a name="0454b20" id="0454b20"></a>止時；無有能逮者、無有能得長短者；未曾<a name="0454b21" id="0454b21"></a>有忘時、無不得明者，悉等無異；無有懈慢<a name="0454b22" id="0454b22"></a>時，眾所不能及。持是三昧力，十方諸佛等皆<a name="0454b23" id="0454b23"></a>各各伸右手著曇昧摩提菩薩頭上，以曇昧<a name="0454b24" id="0454b24"></a>摩提菩薩使於三昧中覺，便語菩薩言：「諸<a name="0454b25" id="0454b25"></a>佛子皆聽，菩薩舍甚大，悉如虛空。經處何因<a name="0454b26" id="0454b26"></a>菩薩舍甚大——過去諸佛悉那中生、當來諸佛<a name="0454b27" id="0454b27"></a>悉那中生、今現在諸佛悉那中生？何因菩薩<a name="0454b28" id="0454b28"></a>入大道中？從何因緣入是大道中？何因正爾？</p><a name="0454b29" id="0454b29"></a><p style="text-indent: 0em; margin-left: 0em"><span class="linehead" style="font-size: 1em; display: inline;">[0454b29] </span>「菩薩有十法住，用分別如過去當來今現在<a name="0454c01" id="0454c01"></a>佛等所說。何等為諸菩薩十法住？</p><a name="0454c02" id="0454c02"></a><p style="text-indent: 0em; margin-left: 0em"><span class="linehead" style="font-size: 1em; display: inline;">[0454c02] </span>「第一者、波藍耆兜波菩薩法住。</p><a name="0454c03" id="0454c03"></a><p style="text-indent: 0em; margin-left: 0em"><span class="linehead" style="font-size: 1em; display: inline;">[0454c03] </span>「第二者、名阿闍浮菩薩法住。</p><a name="0454c04" id="0454c04"></a><p style="text-indent: 0em; margin-left: 0em"><span class="linehead" style="font-size: 1em; display: inline;">[0454c04] </span>「第三者、名渝阿闍菩薩法住。</p><a name="0454c05" id="0454c05"></a><p style="text-indent: 0em; margin-left: 0em"><span class="linehead" style="font-size: 1em; display: inline;">[0454c05] </span>「第四者、名闍摩期菩薩法住。</p><a name="0454c06" id="0454c06"></a><p style="text-indent: 0em; margin-left: 0em"><span class="linehead" style="font-size: 1em; display: inline;">[0454c06] </span>「第五者、名波渝三般菩薩法住。</p><a name="0454c07" id="0454c07"></a><p style="text-indent: 0em; margin-left: 0em"><span class="linehead" style="font-size: 1em; display: inline;">[0454c07] </span>「第六者、名阿耆三般菩薩法住。</p><a name="0454c08" id="0454c08"></a><p style="text-indent: 0em; margin-left: 0em"><span class="linehead" style="font-size: 1em; display: inline;">[0454c08] </span>「第七者、名阿惟越致菩薩法住。</p><a name="0454c09" id="0454c09"></a><p style="text-indent: 0em; margin-left: 0em"><span class="linehead" style="font-size: 1em; display: inline;">[0454c09] </span>「第八者、名鳩摩羅浮童男菩薩法住。</p><a name="0454c10" id="0454c10"></a><p style="text-indent: 0em; margin-left: 0em"><span class="linehead" style="font-size: 1em; display: inline;">[0454c10] </span>「第九者、名渝羅闍菩薩法住。</p><a name="0454c11" id="0454c11"></a><p style="text-indent: 0em; margin-left: 0em"><span class="linehead" style="font-size: 1em; display: inline;">[0454c11] </span>「第十者、名阿惟顏菩薩法住。</p><a name="0454c12" id="0454c12"></a><p style="text-indent: 0em; margin-left: 0em"><span class="linehead" style="font-size: 1em; display: inline;">[0454c12] </span>「一、何等為波藍耆兜波菩薩法住者？上頭見<a name="0454c13" id="0454c13"></a>佛端政無比，視面色無有厭時，無有及逮<a name="0454c14" id="0454c14"></a>者、尊貴無有能過者、飛無有能過者、所教授<a name="0454c15" id="0454c15"></a>無有能過者。是菩薩見佛威神儀法如是，使<a name="0454c16" id="0454c16"></a>稍入佛道中轉開導之，皆隨其意教度。既<a name="0454c17" id="0454c17"></a>見勤苦者皆愍傷，稍稍近曉佛語信向之。新<a name="0454c18" id="0454c18"></a>發起意學佛道，悉欲得了佛智十難處，悉<a name="0454c19" id="0454c19"></a>欲逮得知之何等為十難處十種力。</p><p style="text-indent: 0em; margin-left: 0em"><span class="linehead" style="font-size: 1em; display: inline;">[0454c19] </span>「波藍耆<a name="0454c20" id="0454c20"></a>兜波菩薩教有十事。何等為十事？一者、當供<a name="0454c21" id="0454c21"></a>養佛諸菩薩，二者、隨其所樂當教語，三者、所<a name="0454c22" id="0454c22"></a>生處皆尊貴，四者、天上天下一無有能及<a name="0454c23" id="0454c23"></a>者，五者、佛所有智悉當逮得，六者、波羅世<a name="0454c24" id="0454c24"></a>所生處常見無央數佛，七者、所有深三昧經<a name="0454c25" id="0454c25"></a>悉當逮得，八者、死生道無邊幅處以來，九者、<a name="0454c26" id="0454c26"></a>命既去不久，十者、若悉當度脫十方人。所以<a name="0454c27" id="0454c27"></a>者何？益入於佛法中故。</p><a name="0454c28" id="0454c28"></a><p style="text-indent: 0em; margin-left: 0em"><span class="linehead" style="font-size: 1em; display: inline;">[0454c28] </span>「二、何等為阿闍浮菩薩法住者？有十意念十<a name="0454c29" id="0454c29"></a>方人。何等為十意？一者、悉念世間人善，二<a name="0455a01" id="0455a01"></a>者、淨潔心，三者、皆安隱心，四者、柔軟心，五者、<a name="0455a02" id="0455a02"></a>悉愛等，六者、心念但欲施與人，七者、心悉當<a name="0455a03" id="0455a03"></a>護，八者、心念人與我身無異，九者、心念十方<a name="0455a04" id="0455a04"></a>人我觀如師，十者、心念十方人視如佛。阿闍<a name="0455a05" id="0455a05"></a>浮菩薩法當多學經；既多學經，以當獨處止；<a name="0455a06" id="0455a06"></a>既獨處止，當與善師從事；既與善師從事，當<a name="0455a07" id="0455a07"></a>在善師邊；既在善師邊，當易使；既易使，當隨<a name="0455a08" id="0455a08"></a>時；既隨所作為，當勇所作為；既勇，當學入<a name="0455a09" id="0455a09"></a>慧中；既學入慧中，以所受法當悉持；既當悉<a name="0455a10" id="0455a10"></a>持法，當不忘；既不忘，當安隱處止。所以者<a name="0455a11" id="0455a11"></a>何？益於閔傷十方人故。</p><p style="text-indent: 0em; margin-left: 0em"><span class="linehead" style="font-size: 1em; display: inline;">[0455a11] </span>「三、何等為渝阿闍菩<a name="0455a12" id="0455a12"></a>薩法住者？入於諸法中用十事。何等為十事？<a name="0455a13" id="0455a13"></a>一者、諸所有皆無常，二者、諸所有皆勤苦，三<a name="0455a14" id="0455a14"></a>者、諸所有皆虛空，四者、諸所有皆非我所，五<a name="0455a15" id="0455a15"></a>者、諸所有皆無所住，六者、諸所有皆無利，七<a name="0455a16" id="0455a16"></a>者、諸所有皆無所止，八者、諸所有皆無有處，<a name="0455a17" id="0455a17"></a>九者、諸所有皆無所著，十者、諸所有皆無所<a name="0455a18" id="0455a18"></a>有，諸法悉入中不復還。</p><p style="text-indent: 0em; margin-left: 0em"><span class="linehead" style="font-size: 1em; display: inline;">[0455a18] </span>「渝阿闍菩薩教法悉<a name="0455a19" id="0455a19"></a>當念於十方人；念於十方人已，悉當念法處；<a name="0455a20" id="0455a20"></a>念法處已，悉當念諸佛剎；念諸佛剎已，悉當<a name="0455a21" id="0455a21"></a>念地法；念地法已，悉當念水法；念水法已，悉<a name="0455a22" id="0455a22"></a>當念火法；念火法已，悉當念風法；念風法已，<a name="0455a23" id="0455a23"></a>悉當念欲法；念欲法已，悉當念色法；念色法<a name="0455a24" id="0455a24"></a>已，當念無有欲色法處；念無所欲色法處已，<a name="0455a25" id="0455a25"></a>心無所貪。所以者何？用是故悉當法明。</p><a name="0455a26" id="0455a26"></a><p style="text-indent: 0em; margin-left: 0em"><span class="linehead" style="font-size: 1em; display: inline;">[0455a26] </span>「四、何等為闍摩期菩薩法住者？常念於佛處生，<a name="0455a27" id="0455a27"></a>有十事。何<span class="corr" title="[事&gt;等] cf.【麗】【磧砂】">等</span>為十事？一者、不復還，二者、多深<a name="0455a28" id="0455a28"></a>慈於佛，三者、深思惟法，四者、皆視十方人慈<a name="0455a29" id="0455a29"></a>心，五者、思惟十方了無所有，六者、十方佛剎<a name="0455b01" id="0455b01"></a>皆虛空，七者、宿命所作了無所有，八者、諸所<a name="0455b02" id="0455b02"></a>有皆虛空，譬如作幻耳，九者、諸所有勤苦無<a name="0455b03" id="0455b03"></a>所有，十者、泥洹虛空無所有。用是故生於佛<a name="0455b04" id="0455b04"></a>法中，是為闍摩期菩薩教法。</p><p style="text-indent: 0em; margin-left: 0em"><span class="linehead" style="font-size: 1em; display: inline;">[0455b04] </span>「過去諸佛虛空<a name="0455b05" id="0455b05"></a>無所有、當來諸佛虛空無所有、今現在諸佛<a name="0455b06" id="0455b06"></a>虛空無所有；過去諸佛法無所有、當來諸佛<a name="0455b07" id="0455b07"></a>法無所有、今現在諸佛法無所有；過去諸佛<a name="0455b08" id="0455b08"></a>法念從何所出生？索了無所有；當來諸佛法<a name="0455b09" id="0455b09"></a>念從何所出生？索了無所有；今現在諸佛法<a name="0455b10" id="0455b10"></a>念從何所生？索了無所有。諸佛法等悉了無所<a name="0455b11" id="0455b11"></a>有。所以者何？是三世法等皆了，無所有一。</p><a name="0455b12" id="0455b12"></a><p style="text-indent: 0em; margin-left: 0em"><span class="linehead" style="font-size: 1em; display: inline;">[0455b12] </span>「五、何等為波渝三般菩薩法住者？所作功德<a name="0455b13" id="0455b13"></a>悉度十方人，有十事。何等為十事？一者、悉護<a name="0455b14" id="0455b14"></a>十方人，二者、悉令十方人善，三者、悉念十方<a name="0455b15" id="0455b15"></a>人命安隱，四者、悉愛十方人，五者、悉哀十方<a name="0455b16" id="0455b16"></a>人，六者、悉教十方人莫使作惡，七者、悉引十<a name="0455b17" id="0455b17"></a>方人著菩薩道中，八者、悉清淨於十方人，九<a name="0455b18" id="0455b18"></a>者、悉度十方人，十者、悉脫十方人令般泥洹。</p><a name="0455b19" id="0455b19"></a><p style="text-indent: 0em; margin-left: 0em"><span class="linehead" style="font-size: 1em; display: inline;">[0455b19] </span>「不可復計十方人、不可復數十方人、不可復<a name="0455b20" id="0455b20"></a>議十方人、不可復稱十方人、不可復量十方<a name="0455b21" id="0455b21"></a>人、了不可議說十方人。何等為十方人者？都<a name="0455b22" id="0455b22"></a>盧十方人皆虛空人、皆非我所人、皆無所有<a name="0455b23" id="0455b23"></a>人，皆所有、皆無他奇。所以者何？心無所著<a name="0455b24" id="0455b24"></a>故。</p><a name="0455b25" id="0455b25"></a><p style="text-indent: 0em; margin-left: 0em"><span class="linehead" style="font-size: 1em; display: inline;">[0455b25] </span>「六、何等為阿耆三般菩薩法住者？有十法深<a name="0455b26" id="0455b26"></a>慈心哀。何等為十法？一者、用說佛善惡，心無<a name="0455b27" id="0455b27"></a>有異，二者、說法善、說法惡，心無有異，三者、說<a name="0455b28" id="0455b28"></a>菩薩善、說菩薩惡，心無有異，四者、求菩薩道、人<a name="0455b29" id="0455b29"></a>共相道善惡，心無有異，五者、中有人言十方<a name="0455c01" id="0455c01"></a>人多、十方人少，心無有異，六者、都十方人轉<a name="0455c02" id="0455c02"></a>相道善惡，心無有異，七者、中有人說言十方<a name="0455c03" id="0455c03"></a>人易脫、難脫，心無有異，八者、說法多、說法少，<a name="0455c04" id="0455c04"></a>心無有異，九者、說法壞、說法不壞，心無有異，<a name="0455c05" id="0455c05"></a>十者、有法處、無法處，心無有異。是菩薩當學<a name="0455c06" id="0455c06"></a>是諸法無有處。</p><p style="text-indent: 0em; margin-left: 0em"><span class="linehead" style="font-size: 1em; display: inline;">[0455c06] </span>「復有十事。何等為十事？一者、<a name="0455c07" id="0455c07"></a>諸法無有處，二者、諸法不可得見處，三者、學<a name="0455c08" id="0455c08"></a>諸法譬如化作，四者、諸法皆虛空，五者、諸法<a name="0455c09" id="0455c09"></a>若干種虛空，六者、諸法無有罣礙極虛空處，<a name="0455c10" id="0455c10"></a>七者、諸法譬若幻所化，八者、諸法譬夢中所<a name="0455c11" id="0455c11"></a>有，九者、諸法不可計，十者諸法無所有不可<a name="0455c12" id="0455c12"></a>得視。所以者何？益深入佛法中無有能勝<a name="0455c13" id="0455c13"></a>者。</p><a name="0455c14" id="0455c14"></a><p style="text-indent: 0em; margin-left: 0em"><span class="linehead" style="font-size: 1em; display: inline;">[0455c14] </span>「七、阿惟越致菩薩者何等法住？菩薩聞十事<a name="0455c15" id="0455c15"></a>堅住。何等為十事？一者、有佛無佛不動還，二<a name="0455c16" id="0455c16"></a>者、言有法無法不動還，三者、有菩薩、無菩薩<a name="0455c17" id="0455c17"></a>不動還，四者、有求菩薩道者、無有求菩薩道<a name="0455c18" id="0455c18"></a>者不動還，五者、持是法得、持是法不得不動<a name="0455c19" id="0455c19"></a>還，六者、有諸過去佛、無諸過去佛不動還，七<a name="0455c20" id="0455c20"></a>者、有諸當來佛、無諸當來佛不動還，八者、有<a name="0455c21" id="0455c21"></a>諸現在佛、無諸現在佛不動還，九者、佛智慧<a name="0455c22" id="0455c22"></a>盡、佛智慧不盡不動還，十者、過去世事、當來<a name="0455c23" id="0455c23"></a>世事、今現在世事乎若干種、乎一種，心終<a name="0455c24" id="0455c24"></a>不復動還。</p><p style="text-indent: 0em; margin-left: 0em"><span class="linehead" style="font-size: 1em; display: inline;">[0455c24] </span>「是菩薩當教令學此十事。何等為<a name="0455c25" id="0455c25"></a>十？一者、向一慧入若干慧，二者、持若干慧<a name="0455c26" id="0455c26"></a>入一慧，三者、一慧入若干事，四者、從若干事<a name="0455c27" id="0455c27"></a>入一慧，五者、持十方人處虛空，六者、持虛<a name="0455c28" id="0455c28"></a>空皆入十方人，七者、持思想入不動搖，八者、<a name="0455c29" id="0455c29"></a>持不動搖入思想中，九者、持虛空入想中，十<a name="0456a01" id="0456a01"></a>者、持想入虛空中。所以者何？諸功德法悉入<a name="0456a02" id="0456a02"></a>中，用是故不復動。</p><a name="0456a03" id="0456a03"></a><p style="text-indent: 0em; margin-left: 0em"><span class="linehead" style="font-size: 1em; display: inline;">[0456a03] </span>「八、鳩摩羅浮童男菩薩者為何等法住？菩薩<a name="0456a04" id="0456a04"></a>於十事中住。何等十？一者、身所行、口所言、心<a name="0456a05" id="0456a05"></a>所念悉淨潔，二者、無有能得長短者，三者、心<a name="0456a06" id="0456a06"></a>一反念在欲生何所，四者、十方人知誰慈心<a name="0456a07" id="0456a07"></a>者，五者、十方人所信用悉知，六者、十方人若<a name="0456a08" id="0456a08"></a>干種悉知，七者、十方人所作為悉知，八者、諸<a name="0456a09" id="0456a09"></a>剎土成敗悉知，九者、神足念飛在所到，十者、<a name="0456a10" id="0456a10"></a>諸法清淨學。</p><p style="text-indent: 0em; margin-left: 0em"><span class="linehead" style="font-size: 1em; display: inline;">[0456a10] </span>「是菩薩當復學十事。何等為十<a name="0456a11" id="0456a11"></a>事？一者、當學知諸佛剎佛剎，二者、當學感動<a name="0456a12" id="0456a12"></a>諸佛剎，三者、當學自在所作威神，四者、當<a name="0456a13" id="0456a13"></a>學視諸佛剎，五者、當學從一佛剎復至一佛<a name="0456a14" id="0456a14"></a>剎，六者、當學往到無央數佛剎，七者、當學知<a name="0456a15" id="0456a15"></a>無央數法在所問，八者、當學變化譬如幻自<a name="0456a16" id="0456a16"></a>在所作，九者、當學佛音聲響，十者、當學一反<a name="0456a17" id="0456a17"></a>念。供養無央佛所即悉遍至到。所以者何？<a name="0456a18" id="0456a18"></a>入於一法中多所遣。</p><a name="0456a19" id="0456a19"></a><p style="text-indent: 0em; margin-left: 0em"><span class="linehead" style="font-size: 1em; display: inline;">[0456a19] </span>「九、者渝阿羅闍菩薩者何等法住？菩薩用十<a name="0456a20" id="0456a20"></a>事得。何等為十事？一者、諸十方人所出生悉<a name="0456a21" id="0456a21"></a>知，二者、十方人所繫恩愛悉知，三者、十方人<a name="0456a22" id="0456a22"></a>所念本末所從來悉知，四者、十方人所作為<a name="0456a23" id="0456a23"></a>宿命善惡所趣向悉知，五者、若干種諸法悉<a name="0456a24" id="0456a24"></a>知，六者、十方人所念若干種變化悉知，七者、<a name="0456a25" id="0456a25"></a>諸佛剎壞敗善惡悉知，八者、過去當來今現<a name="0456a26" id="0456a26"></a>在無央數世事悉知，九者、十方人等不等悉<a name="0456a27" id="0456a27"></a>知，十者、教授十方人說虛空法悉知是。</p><p style="text-indent: 0em; margin-left: 0em"><span class="linehead" style="font-size: 1em; display: inline;">[0456a27] </span>「菩薩<a name="0456a28" id="0456a28"></a>復有十處當學知。何等為十處？一者、佛法宮<a name="0456a29" id="0456a29"></a>當學，二者、造佛法宮當學，三者、佛宮中所有<a name="0456b01" id="0456b01"></a>當學，四者、佛宮中所教勅當學，五者、佛所出<a name="0456b02" id="0456b02"></a>入宮當學，六者、法宮當學，七者、法王宮當學，<a name="0456b03" id="0456b03"></a>八者、法所教勅當學，九者、安行法王當學，十<a name="0456b04" id="0456b04"></a>者、更造作法中王所教勅當承用學。所以者<a name="0456b05" id="0456b05"></a>何？心稍稍入佛大道中，所聞法自用教。</p><a name="0456b06" id="0456b06"></a><p style="text-indent: 0em; margin-left: 0em"><span class="linehead" style="font-size: 1em; display: inline;">[0456b06] </span>「十、阿惟顏菩薩者為何法住？菩薩入於<a name="0456b07" id="0456b07"></a>十智中悉分別知。何等為十智中？一者、當何<a name="0456b08" id="0456b08"></a>因感動無央數佛剎，二者、當明無央數佛剎<a name="0456b09" id="0456b09"></a>中事，三者、我日日當置無央數佛剎中菩<a name="0456b10" id="0456b10"></a>薩，四者、我日日當度無央數佛剎中人，五者、<a name="0456b11" id="0456b11"></a>我當安隱無央數佛剎中眾生，六者、十方人<a name="0456b12" id="0456b12"></a>無央數皆聞我聲，七者、悉知十方人民，八<a name="0456b13" id="0456b13"></a>者、十方人所思想善惡我悉當知，九者、十方<a name="0456b14" id="0456b14"></a>人我悉當內佛道中，十者、十方人我悉當度<a name="0456b15" id="0456b15"></a>脫。</p><p style="text-indent: 0em; margin-left: 0em"><span class="linehead" style="font-size: 1em; display: inline;">[0456b15] </span>「渝羅闍菩薩不能及知阿惟顏身所行、口<a name="0456b16" id="0456b16"></a>所言、心所念、所作為，了不能及知阿惟顏菩<a name="0456b17" id="0456b17"></a>薩事，不能及知神足念、不能知飛，亦不能逮<a name="0456b18" id="0456b18"></a>知阿惟顏菩薩過去當來今現在事，亦不能<a name="0456b19" id="0456b19"></a><span class="corr" title="[還&gt;逮] cf.【麗】">逮</span>知所念佛剎，亦不能逮知心所念、所行為<a name="0456b20" id="0456b20"></a>智慧用十事。渝羅闍菩薩不能逮知阿惟顏<a name="0456b21" id="0456b21"></a>菩薩所行事，是阿惟顏菩薩逮入佛十智中。</p><a name="0456b22" id="0456b22"></a><p style="text-indent: 0em; margin-left: 0em"><span class="linehead" style="font-size: 1em; display: inline;">[0456b22] </span>「何等為十智中？一者、過去當來今現在無端<a name="0456b23" id="0456b23"></a>亟從佛學，二者、諸佛法悉具足從佛學，三<a name="0456b24" id="0456b24"></a>者、諸法處無所罣礙從佛學，四者、諸法處無<a name="0456b25" id="0456b25"></a>邊幅無崖底從佛學，五者、諸所有剎土我<a name="0456b26" id="0456b26"></a>悉當護持是功德威神從佛學，六者、不可復<a name="0456b27" id="0456b27"></a>計剎土處無邊幅悉當明知從佛學，七者、十<a name="0456b28" id="0456b28"></a>方無央數佛剎悉當安隱從佛學，八者、十方<a name="0456b29" id="0456b29"></a>人所行為悉當從佛學，九者、諸法智慧悉入<a name="0456c01" id="0456c01"></a>中從佛學，十者、佛所有智慧悉當知從佛<a name="0456c02" id="0456c02"></a>學。所以者何？悉具足知，皆曉了佛智慧，都無<a name="0456c03" id="0456c03"></a>所復從誰學道，是為阿惟顏以十法菩薩行<a name="0456c04" id="0456c04"></a>道如是。」</p><a name="0456c05" id="0456c05"></a><p><span class="juanname" style="font-size: 1.2em;">菩薩十住行道經</span></p>
<hr>【經文資訊】大正藏第 10 冊 No. 0283 菩薩十住行道品<br>【版本記錄】CBETA 電子佛典 2016.06，完成日期：2016/06/15<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，維習安大德提供，毛佩君、廖予安、廖予慈大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>







</div></div>
</div><script>$("#cbeta_tripitaka").css("line-height", "160%");$(".juannum").css("font-size", "1em");$(".xu").css("font-size", "1em");$(".w").css("font-size", "1em");$(".byline").css("font-size", "1em");$(".linehead").css("font-size", "1em");$(".lg").css("font-size", "1em");$(".juanname").css("font-size", "1.2em");$(".headname").css("font-size", "1.2em");$(".note").css("font-size", "0.8em");$("span.linehead").css("display", "inline");</script></div>
</div>
<!-- /node-8739 --> 
                        <div id="content-bottom"><!-- block --> 
<div class="block-wrapper odd block_1"></div>
<!-- /block --> 
</div>          </div>
        </div> <!-- /colmain -->
                <br class="brclear">
      </div> <!-- /float-wrap -->
              <div class="colright">
          <div id="sidebar-right"><!-- block --> 
<div class="block-wrapper odd block_1"></div>
<!-- /block --> 
<!-- block --> 
<div class="block-wrapper even block_2"></div>
<!-- /block --> 
<!-- block --> 
<div class="block-wrapper odd block_3"></div>
<!-- /block --> 
<!-- block --> 
<div class="block-wrapper even block_4"></div>
<!-- /block --> 
<!-- block --> 
<div class="block-wrapper odd block_5"></div>
<!-- /block --> 
<!-- block --> 
<div class="block-wrapper even block_6"></div>
<!-- /block --> 
<!-- block --> 
<div class="block-wrapper odd block_7"></div>
<!-- /block --> 
<!-- block --> 
<div class="block-wrapper even block_8"></div>
<!-- /block --> 
<!-- block --> 
<div class="block-wrapper odd block_9"></div>
<!-- /block --> 
<!-- block --> 
<div class="block-wrapper even block_10"></div>
<!-- /block --> 
</div>
        </div>
            <br class="brclear">
    </div><!-- /outer -->
  </div><!-- /wrapper -->
</div>
  </article>
  <!-- TemplateEndEditable --> </main>

<!-- FOOTER -->
<footer> 
  <!-- Main Footer -->
  <section class="background-dark-footer full-width"> 
    <!-- Map -->
    <div class="s-12 m-12 l-6 margin-m-bottom-2x background-primary padding text-center">
      <p class="h1">聯 繫 我 們</p>
    </div>
    
    <!-- Collumn 2 -->
    <div class="s-12 m-12 l-6 margin-m-bottom-2x">
      <div class="padding-2x">
        <div class="line">
          <div class="float-left"> <i class="icon-sli-location-pin text-primary icon3x"></i> </div>
          <div class="margin-left-70 margin-bottom-30">
            <h3 class="margin-bottom-0">地 址</h3>
            <p>1012 Clark ST</p>
            <p>Montreal / Canada / H2Z 1J9</p>
          </div>
          <div class="float-left"> <i class="icon-sli-envelope text-primary icon3x"></i> </div>
          <div class="margin-left-70 margin-bottom-30">
            <h3 class="margin-bottom-0">信 箱</h3>
            <p>amtbmontreal@gmail.com<br>
            </p>
          </div>
          <div class="float-left"> <i class="icon-sli-phone text-primary icon3x"></i> </div>
          <div class="margin-left-70">
            <h3 class="margin-bottom-0">電 話</h3>
            <p>1 (514) 225-6521</p>
            <p>1 (514) 551-0617</p>
          </div>
        </div>
      </div>
    </div>
  </section>
  <hr class="break margin-top-bottom-0" style="border-color: rgba(0, 38, 51, 0.80);">
  
  <!-- Bottom Footer -->
  <section class="padding background-dark-footer full-width">
    <div class="s-12">
      <p class="text-size-12  text-center">本網站內容歡迎轉載流通，功德無量，阿彌陀佛</p>
    </div>
  </section>
</footer>
<script type="text/javascript" src="../js/responsee.js"></script> 
<script type="text/javascript" src="../owl-carousel/owl.carousel.js"></script> 
<script type="text/javascript" src="../js/template-scripts.js"></script>
</body>
</html>