<!DOCTYPE html>
<html lang="zh-Hant"><!-- InstanceBegin template="/Templates/page.dwt" codeOutsideHTMLIsLocked="false" -->
<head>
<meta charset="UTF-8">
<meta name="viewport" content="width=device-width, initial-scale=1.0" />
<!-- InstanceBeginEditable name="doctitle" -->  
    <title>大方廣佛華嚴經</title>
	<!-- InstanceEndEditable -->
<link rel="stylesheet" href="../../css/components.css">
<link rel="stylesheet" href="../../css/icons.css">
<link rel="stylesheet" href="../../css/responsee.css">
<link rel="stylesheet" href="../../owl-carousel/owl.carousel.css">
<link rel="stylesheet" href="../../owl-carousel/owl.theme.css">
<link rel="stylesheet" href="../../css/template-style.css">
<link href="https://fonts.googleapis.com/css?family=Playfair+Display&subset=latin,latin-ext" rel="stylesheet" type="text/css">
<link href="https://fonts.googleapis.com/css?family=Open+Sans:400,300,700,800&subset=latin,latin-ext" rel="stylesheet" type="text/css">
<script type="text/javascript" src="../../js/jquery-1.8.3.min.js"></script>
<script type="text/javascript" src="../../js/jquery-ui.min.js"></script>
</head>

<body class="size-1140">
<!-- HEADER -->
<header role="banner" class="position-absolute"> 
  <!-- Top Navigation -->
  <nav class="background-transparent background-transparent-hightlight full-width sticky"> <!-- InstanceBeginEditable name="logo" -->  
        <div class="s-12 l-2">
          <a href="../../index.html" class="logo">
            <!-- Logo White Version -->
            <img class="logo-white" src="../../img/logo3.png" alt="">
            <!-- Logo Dark Version -->
            <img class="logo-dark" src="../../img/logo-dark3.png" alt="">
          </a>
        </div>
       	<!-- InstanceEndEditable -->
    <div class="top-nav s-12 l-10">
      <p class="nav-text"></p>
      <ul class="right chevron">
        <li><a href="../../index.html">網站首頁</a></li>
        <li><a href="../../jingdian.html">經典原文</a></li>
        <li><a href="../../zushi.html">祖師註述</a></li>
        <li><a href="../../jingkong.html">華嚴演繹</a></li>
        <li><a href="../../juewu.html">覺悟華嚴</a></li>
      </ul>
    </div>
  </nav>
</header>

<!-- MAIN -->
<main role="main"> <!-- InstanceBeginEditable name="content" -->
      <!-- Content -->
       <!-- Content -->
      <article>
		<header class="section background-dark">
          <div class="line">        
            <a href="../../jingdian.html"><h1 class="text-white margin-top-bottom-40 text-size-60 text-line-height-1">經典原文</h1></a>        
          </div>  
        </header> 
          <div class="section background-white">
      <div class="line">
        <h2 class="text-size-40 margin-bottom-30">佛說菩薩本業經 共 1 卷</h2>
		  <p class="margin-bottom-0 text-size-16">吳月氏優婆塞支謙譯</p>
        <hr class="break-small background-primary margin-bottom-30">
        <p class="text-size-20 text-dark">聞如是：</p>
		  <p class="text-size-20 text-dark">一時佛遊於摩竭道場，初始得佛，光景甚明，自然蓮華寶師子座，古昔諸佛所坐皆爾，道德威儀相好如一，身意清淨，福行普具，明所徹照人剎法處，去來現在無復罣礙，成興於世，一切悉等。時會菩薩，盡一生補處，神通妙達，周遍十方，導利眾生，開佛法藏，示泥洹要，都入人根，宿命智德，善權方便，訓化以漸，解內外法，終始不搖，等諸佛土，無所分別，讚揚佛名，不可稱極，三塗之事，靡不貫達，至皆歎曰：「佛念吾等，建立大志，能悉現我諸佛世界所有好惡，殊勝之國，佛所遊居，興隆道化，光明神足，教訓天人，啟示法意，佛之本業，十地十智，十行十投，十藏十願，十明十定，十現十印，斷我瑕疵及諸疑妄，悉為我現佛行佛智，佛神佛力佛定，無量變化隨時，四<span class="corr" title="[時&gt;事] cf.【麗】">事</span>不護，四無所畏，十八不絕，一切敏慧，無上道德，眾事敷露。」</p>
		  <p class="text-size-20 text-dark">　<span class="lg">東去無極，　　有香林剎，<p class="text-size-20 text-dark">　佛名入精進，　　菩薩字敬首；<p class="text-size-20 text-dark">　南去無極，　　有樂林剎，<p class="text-size-20 text-dark">　佛名不捨樂，　　菩薩字覺首；<p class="text-size-20 text-dark">　西去無極，　　有華林剎，<p class="text-size-20 text-dark">　佛名習精進，　　菩薩字寶首；<p class="text-size-20 text-dark">　北去無極，　　有道林剎，<p class="text-size-20 text-dark">　佛名行精進，　　菩薩字慧首；<p class="text-size-20 text-dark">　東北無極，　　有青蓮剎，<p class="text-size-20 text-dark">　佛名悲精進，　　菩薩字德首；<p class="text-size-20 text-dark">　東南無極，　　有金林剎，<p class="text-size-20 text-dark">　佛名盡精進，　　菩薩字目首；<p class="text-size-20 text-dark">　西南無極，　　有寶林剎，<p class="text-size-20 text-dark">　佛名上精進，　　菩薩字明首；<p class="text-size-20 text-dark">　西北無極，　　有金剛剎，<p class="text-size-20 text-dark">　佛名一乘度，　　菩薩字法首；<p class="text-size-20 text-dark">　下方無極，　　有水精剎，<p class="text-size-20 text-dark">　佛名梵精進，　　菩薩字智首；<p class="text-size-20 text-dark">　上方無極，　　有欲林剎，<p class="text-size-20 text-dark">　佛名至精進，　　菩薩字賢首。</p></span><p class="text-size-20 text-dark">是賢首等，皆彼第一，各與無數上人俱來，稽首佛足，坐一面蓮華上。彼時敬首菩薩，承佛聖旨，歎曰：「快哉，今上人會，為未曾有，觀其所止，佛國清淨，至於被服如來德戒，修行微妙成覺根力，演說經法，得佛威神，隨剎清濁，度人無極，分流道化，靡不周匝，於此佛土，國殊別者億百千&#x59DF;，賢愚好醜，長短壽夭，種種言異，皆聞佛德，各自名之，或有名佛為大聖人，或有名佛為大沙門，或號眾祐，或號神人，或稱勇智，或稱世尊，或謂能儒，或謂昇仙，或呼天師，或呼最勝，如居家奉戒是十方諸天人民，所稱名佛億萬無數，此皆佛本發意以來，班宣道化，所誨之徒也。」</p><p class="text-size-20 text-dark">是時，佛放足下相輪光明，悉照佛界諸小國土，一小國土者，一須彌山日月運繞照四天下，東弗于逮，南閻浮提，西拘耶尼，北&#x6B1D;單越，四周大海，鐵垣圍表，上有二十八天，如此者為一小國土，周匝十方合有百億。</p><p class="text-size-20 text-dark">是時悉現百億須彌山，百億日月，及四天王天、忉利天、炎天、兜術天、不憍樂天、化應聲天、梵天、梵眾天、梵輔天、大梵天、清明天、水行天、水微天、水無量天、水音天、約淨天、遍淨天、淨明天、守妙天、微妙天、廣妙天、極妙天、福愛天、愛勝天、近際天、善觀天、快見天、無結愛天、識慧天、無所念慧天，至二十八無色天，各有百億。此為一佛剎，號曰忍世界，釋迦文佛，分身百億，悉遍其中。於時天人，&#x89A9;眾小國，諸佛菩薩，若近相見。</p><br>
		  <p class="text-size-22 text-dark" style="margin-left: 2em">願行品第二</p><br><p class="text-size-20 text-dark">智首菩薩問敬首曰：「本何修行？成佛聖道，身口意淨，不念人惡，亦使天下不得其短，仁慈至大，內性明了，殊過弟子別覺之上，一切眾邪莫能迴動，出生端正，色相無比，族姓尊貴，知重佛法，自守志強，常行四等，高才敏達，精進勇健，習眾德本，諸度無極，所為無量，恒生福地，言見信用，降心正意，攝念入禪，曉空無想不願之法，出入四大，五陰六入，十二緣起，七覺不閡，通十力智，博入諸道，濟危解厄，為釋梵所敬，除闇冥如燭火，明天下如日月，度眾人如船師，賢過三界而為上首，欲成斯道，當何修行？」</p><p class="text-size-20 text-dark">敬首答曰：「善哉佛子！志仰高遠，極大慈哀，愍傷十方。若族姓子族姓女，欲成佛道者，當先正身，言念相應，口習經典，心思可行，改往修來，不釋道意，積德累善，施恩不惓，然則所問悉可得也。為菩薩者，必諦受學，如佛法教，無得增減，以誓自要，念安世間，奉戒行願，以立德本。</p>
		  <p class="text-size-20 text-dark"><span class="lg">「居家奉戒，　　當願眾生，　　貪欲意解，<p class="text-size-20 text-dark">　入空法中。　　孝事父母，　　當願眾生，<p class="text-size-20 text-dark">　一切護視，　　使得佛道。　　順教妻子，<p class="text-size-20 text-dark">　當願眾生，　　令出愛獄，　　無戀慕心。<p class="text-size-20 text-dark">　若得五欲，　　當願眾生，　　皆入清淨，<p class="text-size-20 text-dark">　心無所著。　　若在伎樂，　　當願眾生，<p class="text-size-20 text-dark">　悉得法樂，　　歡喜之忍。　　著寶瓔珞，<p class="text-size-20 text-dark">　當願眾生，　　解去重擔，　　<span class="corr" title="[諸&gt;無] cf.【麗】">無</span>綺可意。<p class="text-size-20 text-dark">　見諸婇女，　　當願眾生，　　棄捐色愛，<p class="text-size-20 text-dark">　無婬&#x59B7;態。　　若上樓閣，　　當願眾生，<p class="text-size-20 text-dark">　皆昇法堂，　　受佛諸經。　　身在房室，<p class="text-size-20 text-dark">　當願眾生，　　覺知惡露，　　無有更樂。<p class="text-size-20 text-dark">　布施所有，　　當願眾生，　　興福救之，<p class="text-size-20 text-dark">　莫墮慳貪。　　若患厭家，　　當願眾生，<p class="text-size-20 text-dark">　疾得解脫，　　無所拘綴。　　若棄家出，<p class="text-size-20 text-dark">　當願眾生，　　離苦惱罪，　　從正得安。<p class="text-size-20 text-dark">　入佛宗廟，　　當願眾生，　　近佛行法，<p class="text-size-20 text-dark">　無復罣礙。　　詣師友所，　　當願眾生，<p class="text-size-20 text-dark">　開達入正，　　悉得如願。　　請求捨罪，<p class="text-size-20 text-dark">　當願眾生，　　得成就志，　　學不中悔。<p class="text-size-20 text-dark">　脫去白衣，　　當願眾生，　　解道修德，<p class="text-size-20 text-dark">　無有懈怠。　　受著袈裟，　　當願眾生，<p class="text-size-20 text-dark">　被法服行，　　心無沾污。　　除剔鬚髮，<p class="text-size-20 text-dark">　當願眾生，　　除捐飾好，　　無有眾勞。<p class="text-size-20 text-dark">　已作沙門，　　當願眾生，　　受行佛意，<p class="text-size-20 text-dark">　開導天下。　　受成就戒，　　當願眾生，<p class="text-size-20 text-dark">　得道方便，　　慧度無極。　　守護道禁，<p class="text-size-20 text-dark">　當願眾生，　　皆奉法律，　　不犯法教。<p class="text-size-20 text-dark">　始受和上，　　當願眾生，　　令如禪意，<p class="text-size-20 text-dark">　思惟解脫。　　受大小師，　　當願眾生，<p class="text-size-20 text-dark">　承佛聖教，　　所受不忘。　　自歸於佛，<p class="text-size-20 text-dark">　當願眾生，　　體解大道，　　發無上意。<p class="text-size-20 text-dark">　自歸於法，　　當願眾生，　　深入經藏，<p class="text-size-20 text-dark">　智慧如海。　　自歸於僧，　　當願眾生，<p class="text-size-20 text-dark">　依附聖眾，　　從正得度。　　凡開門戶，<p class="text-size-20 text-dark">　當願眾生，　　開現道法，　　至於泥洹。<p class="text-size-20 text-dark">　關閉門戶，　　當願眾生，　　閉塞惡道，<p class="text-size-20 text-dark">　罪得除盡。　　入室當願，　　一切眾生，<p class="text-size-20 text-dark">　安隱寂寞，　　得止觀意。　　敷床當願，<p class="text-size-20 text-dark">　一切眾生，　　入大乘道，　　濟安天下。<p class="text-size-20 text-dark">　宴坐當願，　　一切眾生，　　坐佛道樹，<p class="text-size-20 text-dark">　心無所猗。　　入眾當願，　　一切眾生，<p class="text-size-20 text-dark">　成戒定慧，　　解度知見。　　數息當願，<p class="text-size-20 text-dark">　一切眾生，　　得捨家中，　　無世間念。<p class="text-size-20 text-dark">　守意當願，　　一切眾生，　　心不放逸，<p class="text-size-20 text-dark">　無有雜念。　　早起當願，　　一切眾生，<p class="text-size-20 text-dark">　覺識非常，　　興精進意，　　下床當願，<p class="text-size-20 text-dark">　一切眾生，　　履踐佛&#x8FF9;，　　心不動搖。<p class="text-size-20 text-dark">　著裳當願，　　一切眾生，　　常知慚愧，<p class="text-size-20 text-dark">　攝意守道。　　結帶當願，　　一切眾生，<p class="text-size-20 text-dark">　束帶修善，　　志無解已。　　次著中衣，<p class="text-size-20 text-dark">　當願眾生，　　恭敬畏慎，　　無有慢墮。<p class="text-size-20 text-dark">　被上法服，　　當願眾生，　　服聖表式，<p class="text-size-20 text-dark">　敏於道行。　　左右便利，　　當願眾生，<p class="text-size-20 text-dark">　蠲除污穢，　　無婬怒癡。　　已而就水，<p class="text-size-20 text-dark">　當願眾生，　　柔和軟弱，　　清淨謹飾。<p class="text-size-20 text-dark">　用水既淨，　　當願眾生，　　以法自洗，<p class="text-size-20 text-dark">　無復惡態。　　手執楊枝，　　當願眾生，<p class="text-size-20 text-dark">　學以法句，　　擿去諸垢。　　澡漱口齒，<p class="text-size-20 text-dark">　當願眾生，　　蕩滌情性，　　如清淨住。<p class="text-size-20 text-dark">　盥手當願，　　一切眾生，　　得軟淨掌，<p class="text-size-20 text-dark">　執受經道。　　澡面當願，　　一切眾生，<p class="text-size-20 text-dark">　常向清淨，　　心無瑕疵。　　出門當願，<p class="text-size-20 text-dark">　一切眾生，　　如佛所欲，　　出度三界。<p class="text-size-20 text-dark">　向道當願，　　一切眾生，　　向無上道，<p class="text-size-20 text-dark">　志不退轉，　　行道當願，　　一切眾生，<p class="text-size-20 text-dark">　遊於無際，　　不中休息。　　上&#x5742;當願，<p class="text-size-20 text-dark">　一切眾生，　　樂昇上道，　　無所疑難。<p class="text-size-20 text-dark">　下&#x5742;當願，　　一切眾生，　　深入廣博，<p class="text-size-20 text-dark">　微妙法中。　　行於曲路，　　當願眾生，<p class="text-size-20 text-dark">　棄邪曲意，　　行不忮忮。　　行於直路，<p class="text-size-20 text-dark">　當願眾生，　　得中正意，　　言無諛諂。<p class="text-size-20 text-dark">　見風揚塵，　　當願眾生，　　經明行修，<p class="text-size-20 text-dark">　心不紛亂。　　見雨淹塵，　　當願眾生，<p class="text-size-20 text-dark">　大慈伏意，　　不起諸想。　　涼息樹下，<p class="text-size-20 text-dark">　當願眾生，　　伏心在道，　　經意不疲。<p class="text-size-20 text-dark">　入林澤中，　　當願眾生，　　學為儒林，<p class="text-size-20 text-dark">　養徒以德。　　行見高山，　　當願眾生，<p class="text-size-20 text-dark">　志仰高大，　　積德無厭，　　行見刺棘，<p class="text-size-20 text-dark">　當願眾生，　　三毒消滅，　　無賊害心。<p class="text-size-20 text-dark">　得好葉樹，　　當願眾生，　　以道自蔭，<p class="text-size-20 text-dark">　入禪三昧。　　樹華繁熾，　　當願眾生，<p class="text-size-20 text-dark">　三十二相，　　諸好滿具。　　果蓏盛好，<p class="text-size-20 text-dark">　當願眾生，　　起道樹行，　　成無上果。<p class="text-size-20 text-dark">　&#x89A9;諸流水，　　當願眾生，　　得正溝流，<p class="text-size-20 text-dark">　入佛海智。　　&#x89A9;諸陂池，　　當願眾生，<p class="text-size-20 text-dark">　一切功德，　　慧行充滿，　　若見泉水，<p class="text-size-20 text-dark">　當願眾生，　　入佛淵智，　　所問無窮。<p class="text-size-20 text-dark">　遙望江海，　　當願眾生，　　入深佛藏，<p class="text-size-20 text-dark">　無盡之法。　　見人汲井，　　當願眾生，<p class="text-size-20 text-dark">　開心受法，　　得一味道。　　過度橋梁，<p class="text-size-20 text-dark">　當願眾生，　　興造法橋，　　度人不休。<p class="text-size-20 text-dark">　見修園圃，　　當願眾生，　　耘除穢惡，<p class="text-size-20 text-dark">　不生欲根。　　見田稻穀，　　當願眾生，<p class="text-size-20 text-dark">　廣殖福德，　　不為災患。　　見好園圃，<p class="text-size-20 text-dark">　當願眾生，　　得周滿持，　　道法備具。<p class="text-size-20 text-dark">　見丘聚舍，　　當願眾生，　　常處仁智，<p class="text-size-20 text-dark">　道無危殆。　　見精學堂，　　當願眾生，<p class="text-size-20 text-dark">　講誦經道，　　日進不衰。　　見人眾聚，<p class="text-size-20 text-dark">　當願眾生，　　功滿得佛，　　成弟子眾。<p class="text-size-20 text-dark">　見人閑居，　　當願眾生，　　恬惔無為，<p class="text-size-20 text-dark">　遊志典籍。　　得見沙門，　　當願眾生，<p class="text-size-20 text-dark">　多聞戒具，　　誨人不惓。　　見異道人，<p class="text-size-20 text-dark">　當願眾生，　　遠去邪見，　　入八正道。<p class="text-size-20 text-dark">　得見仙人，　　當願眾生，　　意行具足，<p class="text-size-20 text-dark">　所欲者成。　　行到城郭，　　當願眾生，<p class="text-size-20 text-dark">　持戒完具，　　心無虧缺。　　望見宮闕，<p class="text-size-20 text-dark">　當願眾生，　　聰明遠照，　　諸善普立。<p class="text-size-20 text-dark">　若見帝王，　　當願眾生，　　得奉聖化，<p class="text-size-20 text-dark">　如正道教。　　見帝王子，　　當願眾生，<p class="text-size-20 text-dark">　履佛子行，　　化生法中。　　若見公卿，<p class="text-size-20 text-dark">　當願眾生，　　明於道理，　　助利天下。<p class="text-size-20 text-dark">　見諸臣吏，　　當願眾生，　　忠正順善，<p class="text-size-20 text-dark">　無固賊心。　　見被鎧甲，　　當願眾生，<p class="text-size-20 text-dark">　誓被法鎧，　　不違本願。　　見魯鈍人，<p class="text-size-20 text-dark">　當願眾生，　　勇於道義，　　成四無畏。<p class="text-size-20 text-dark">　見憂愁人，　　當願眾生，　　離諸恐怖，<p class="text-size-20 text-dark">　無復憂戚。　　見喜笑人，　　當願眾生，<p class="text-size-20 text-dark">　捨非常樂，　　五欲自娛。　　見勤苦人，<p class="text-size-20 text-dark">　當願眾生，　　得泥洹道，　　免度諸厄。<p class="text-size-20 text-dark">　見安樂人，　　當願眾生，　　安快如佛，<p class="text-size-20 text-dark">　惔怕無患。　　見疾病人，　　當願眾生，<p class="text-size-20 text-dark">　知空非身，　　無苦痛意。　　見強健人，<p class="text-size-20 text-dark">　當願眾生，　　得金剛形，　　無有衰耗，<p class="text-size-20 text-dark">　見醜陋人，　　當願眾生，　　去醜惡行，<p class="text-size-20 text-dark">　以善自嚴。　　見端正人，　　當願眾生，<p class="text-size-20 text-dark">　意行質直，　　愛好道法。　　見報恩人，<p class="text-size-20 text-dark">　當願眾生，　　念佛恩德，　　行菩薩行。<p class="text-size-20 text-dark">　見背恩人，　　當願眾生，　　降心伏意，<p class="text-size-20 text-dark">　棄捐諸惡。　　見貪欲人，　　當願眾生，<p class="text-size-20 text-dark">　法施天下，　　無慳貪意。　　行持錫杖，<p class="text-size-20 text-darktext-size-20 text-dark">　當願眾生，　　依仗於法，　　分流德化。<p class="text-size-20 text-dark">　挾持應器，　　當願眾生，　　受而知施，<p class="text-size-20 text-dark">　修六重法。　　入里分衛，　　當願眾生，<p class="text-size-20 text-dark">　如戒法求，　　無得疑妄。　　到人門戶，<p class="text-size-20 text-dark">　當願眾生，　　入總持門，　　悉見諸法。<p class="text-size-20 text-dark">　入人堂室，　　當願眾生，　　昇佛聖堂，<p class="text-size-20 text-dark">　深行微妙。　　人不與食，　　當願眾生，<p class="text-size-20 text-dark">　得般若意，　　無望無惜。　　主人未辦，<p class="text-size-20 text-dark">　當願眾生，　　離三惡道，　　無飢渴想。<p class="text-size-20 text-dark">　授空應器，　　當願眾生，　　皆得至空，<p class="text-size-20 text-dark">　無欲之性。　　受滿應器，　　當願眾生，<p class="text-size-20 text-dark">　一切成滿，　　道品之法。　　擎持&#x9262;飯，<p class="text-size-20 text-dark">　當願眾生，　　為法供養，　　志在大道。<p class="text-size-20 text-dark">　與廉人坐，　　當願眾生，　　廉潔知恥，<p class="text-size-20 text-dark">　所作不妄。　　坐有貪人，　　當願眾生，<p class="text-size-20 text-dark">　無有強顏，　　貪鄙之心。　　得香美食，<p class="text-size-20 text-dark">　當願眾生，　　知節少欲，　　情無所著。<p class="text-size-20 text-dark">　得不美食，　　當願眾生，　　知身幻法，<p class="text-size-20 text-dark">　好惡無異。　　舉飯向口，　　當願眾生，<p class="text-size-20 text-dark">　悉得諸經，　　諸佛法味。　　所噉雜味，<p class="text-size-20 text-dark">　當願眾生，　　味味如佛，　　化成甘露。<p class="text-size-20 text-dark">　飯食已訖，　　當願眾生，　　德行充盈，<p class="text-size-20 text-dark">　成十種力。　　講經說法，　　當願眾生，<p class="text-size-20 text-dark">　志意開達，　　聞法即寤。　　&#x546A;願達嚫，<p class="text-size-20 text-dark">　當願眾生，　　悉令通佛，　　十二部經。<p class="text-size-20 text-dark">　罷坐退去，　　當願眾生，　　一切究竟，<p class="text-size-20 text-dark">　得三甘露。　　若欲入水，　　當願眾生，<p class="text-size-20 text-dark">　身口意淨，　　等於三塗。　　澡浴身體，<p class="text-size-20 text-dark">　當願眾生，　　蕩除心垢，　　見生死際。<p class="text-size-20 text-dark">　盛暑熱極，　　當願眾生，　　得清涼定，<p class="text-size-20 text-dark">　滅一切苦。　　<span class="corr" title="[&#x6C37;&gt;冰] cf.【麗】">冰</span>凍寒甚，　　當願眾生，<p class="text-size-20 text-dark">　心冷愛除，　　無復情欲。　　誦讀經偈，<p class="text-size-20 text-dark">　當願眾生，　　博解諸法，　　無復漏忘。<p class="text-size-20 text-dark">　若得見佛，　　當願眾生，　　常與佛會，<p class="text-size-20 text-dark">　行七覺意。　　見佛圖像，　　當願眾生，<p class="text-size-20 text-dark">　悉&#x89A9;十方，　　眼無障蔽。　　拜謁佛時，<p class="text-size-20 text-dark">　當願眾生，　　得道如佛，　　莫能見頂。<p class="text-size-20 text-dark">　稽首而起，　　當願眾生，　　皆如佛意，<p class="text-size-20 text-dark">　尊貴無上。　　始欲旋塔，　　當願眾生，<p class="text-size-20 text-dark">　施行福祐，　　究暢道意。　　<span class="corr" title="[遶&gt;繞] cf.【麗】">繞</span>塔三匝，<p class="text-size-20 text-dark">　當願眾生，　　得一向意，　　不斷四喜。<p class="text-size-20 text-dark">　行詠歌經，　　當願眾生，　　念佛恩德，<p class="text-size-20 text-dark">　行法供養。　　畢住讚佛，　　當願眾生，<p class="text-size-20 text-dark">　光明神德，　　如佛法身。　　暮將洗足，<p class="text-size-20 text-dark">　當願眾生，　　得四神足，　　周遍十方。<p class="text-size-20 text-dark">　昏夜寢息，　　當願眾生，　　離於闇冥，<p class="text-size-20 text-dark">　無復五蓋。　　臥覺當願，　　都使眾生，<p class="text-size-20 text-dark">　得佛十八，　　不絕之法。　　是為菩薩，<p class="text-size-20 text-dark">　誡願俱行，　　兼愛博施，　　不捨十方。」</p></span><br><p class="text-size-22 text-dark" style="margin-left: 2em">十地品第三
		  </p>
		  <br><p class="text-size-20 text-dark">於是忍世界百億天帝釋，皆於忉利紫紺殿上，化作七寶師子之座，施交露帳，席以綵縶已，各稽首請佛。佛意悉知，即為分身，遍諸釋殿，一一佛者，從眾菩薩，一切天帝，莫不悅豫；其下百億小國，續自見佛，如故不減。時十方剎，復來雲集，法意菩薩、首意菩薩、賢意菩薩、勤意菩薩，思意、知意、審意、專意、重意、盡意菩薩等，各從十方，與無數上人俱來，稽首佛足坐一面蓮華上。法意菩薩即如其像，正坐定意，入於無量會見三昧，悉見十方無數諸佛，各伸右手摩其頭，俱言：「善哉！法意！菩薩勇健，乃得是定，十方如來，及釋迦牟尼佛，已皆拜汝成立功德，修微妙辯，知空無著行，究暢法要，通諸佛語，知眾生意。汝行已備，得佛不久，今使汝說菩薩十住，令諸學者普知所行。」</p><p class="text-size-20 text-dark">於是法意菩薩，得佛辯辭，明哲至真，不忘不難，從定意覺而言曰：「諸族姓子！欲求佛者，有十地住，往古來今，皆由此成，眾祐所歎，是合無量，具陳演說，如佛所言。何等為十？第一發意，第二治地，第三應行，第四生貴，第五修成，第六行登，第七不退，第八童真，第九了生，第十補處。</p><p class="text-size-20 text-dark">「何謂發意？菩薩法住，有十事，謂初見佛，十功德起：一見佛端正，二身色相具，三神足現化，四道德深奧，五儀法無比，六謂知人意，七出經教明，八所言諦解，九見生死苦，十體樂佛法，稍稍開解，便發道意。欲曉了佛十力之智，其學有十：當知禮事諸佛，當曉說菩薩德，當諦了生死本，當願修貴治福，當令行勝三界，當學諸佛功德業，當求更見諸佛，當習行諸深三昧，當悲念諸罪苦人，當從生死輪還，是為上頭初發意<span class="corr" title="[&gt;之]">之</span>地。</p><p class="text-size-20 text-dark">「何謂治地？菩薩法住，有十事，以次學：一念人善，二淨潔心，三柔軟意，四安靜志，五常布施，六行慈愛，七利天下，八助平均，九視彼如己，十敬人如師。復有十學：當多諷經，當遠鄉土，當近明師，當學善言，當知時，當精進，當入要，當曉行，當不忘，當安志，是為次第治地之行。</p><p class="text-size-20 text-dark">「何謂應行？菩薩法住，有十事，入如經：一見無常，二見生苦，三見行空，四見非身，五見無主，六無所貪，七無所著，八無為，九無欲，十無求。復有十學：當念人，當念剎，當念法，當念地種，當念水種，當念火種，當念風種，當念欲界，當念色界，當念無色界，心無戀慕，是為分別應行之地。</p><p class="text-size-20 text-dark">「何謂生貴？菩薩法住，有十事，隨佛行：一不還邪道，二專心向佛，三思惟法意，四觀功德行，五見人如化，六見剎如夢，七見殃福空，八見諸法如幻，九苦樂無異，十解泥洹淨。復有十學：當知思念，去佛意空，來佛意空，今佛意空，去佛法淨，來佛法淨，今佛法淨，去佛自然，來佛自然，今佛自然，諸佛興等，皆無所異，是為平等生貴之地。</p><p class="text-size-20 text-dark">「何謂修成？菩薩法住，有十事，行濟人：一為人方便，二令人安隱，三賑救天下人，四慈念一切，五悲傷眾生，六令人歡喜，七護視人物，八勸令隨道，九為現清淨，十令得泥洹。復有十學：當知眾生，無有要，無有種，無有數，無有造，無有正，不可思，不可稱，不可度，不可具說，為一切空，是為聖行修成之地。</p><p class="text-size-20 text-dark">「何謂行登？菩薩法住，有十事，度輒成：一聞稱佛譏佛心無異，二聞譽法毀法心無異，三聞菩薩善菩薩惡心無異，四聞人相評論心無異，五聞人眾人寡心無異，六聞經多經少心無異，七聞生苦生樂心無異，八聞人難度人易度心無異，九聞法興法衰心無異，十遭有道遭無道心無異。復有十學：心無想，不受想，不計身，無我所，無有見，無有主，無有受，為如化，為不成，無所有，是為盡信行登之地。</p><p class="text-size-20 text-dark">「何謂不退轉？菩薩法住，有十事，志牢強：一言有佛無佛不退轉，二言有法無法不退轉，三言有菩薩無菩薩不退轉，四<span class="corr" title="[六&gt;]"></span>言有求佛無求佛不退轉，五有得佛無得佛不退轉，六曰古有聖道無聖道不退轉，七今有聖道無聖道不退轉，八後有聖道無聖道不退轉，九言三塗同三塗異不退轉，十言佛智有盡佛智無盡不退轉。復有十學：開微慧入大智，開大智入微慧，現一法入眾經，現眾經入一法，解眾生入空要，解空要入眾生，釋有想入寂定，釋寂定入有想，說少淨入多想，說多想入少淨，是為轉進不退之地。 
		  </p><p class="text-size-20 text-dark">「何謂童真？菩薩法住，有十事，隨所入：一身口意不犯，二一切無瑕疵，三志壹在所生，四見人知內慈，五知人心所信，六知人意所解，七不受彼雜想，八知諸剎成敗，九神足疾遍到十方，十周滿持諸法。復有十事：學知佛世界，學如佛智能，學現佛神足行，學莊嚴諸佛剎，學遍遊諸國土，學法答眾問，學化無不現，學佛聲出諸法，學轉頃匝十方，學作一念見無數佛，是為清淨童真之地。</p><p class="text-size-20 text-dark">「何謂了生？菩薩法住，有十事，受慧見：一知一切生何道，二知眾生所習縛，三知人本所更來，四知人所行殃福之報，五知人受行何法，六知人心所入好惡，七知人意念若干變，八知十方國清濁，九知三塗無量慧，十知諦要說如應。復有十事：學法王正行，學法王禮儀，學法王興立，學法王出入，學法王周旋，學法王威嚴，學法王坐起，學法王教令，學法王拜人，學法王巡行剎土，是為受決了生之地。</p><p class="text-size-20 text-dark">「何謂補處？菩薩法住，有十事，智難及：一當念感動無數國，二當為無數國現明，三當為無數國立法，四當為開度無數國，五當利安無數國，六當聲曉無數人，七當觀察知眾生意，八當知眾生無極念，九當令無數人入法，十以次第現人慧了。生所不能及補處者十：不能知其身事志行，神足定念，達古知今，見後明處，及修剎法，聖意之事，補處所欲。又有十事：學佛三塗無際之慧，學具足諸佛法，學法法無所著，學諸佛無底藏，學神智成其剎，學光明照十方，學佛定感動諸國，學權道隨意化，學遍教令成就，學合會轉法輪。所以學者，欲一切知，已一切敏，無所復學，是名為補處。從十十法成，現世得紹代無上正真之道，為最正覺，度脫天下。」</p><p class="text-size-20 text-dark">佛言：「善哉，善哉！法意菩薩，可謂佛子。一切十方去來現<span class="corr" title="[在&gt;] cf.【麗】"></span>佛，皆由此興，是法無際，所照無量，度人無極，智心無盡。」</p><p class="text-size-20 text-dark">佛說是已，皆大歡喜，為佛作禮。</p><br><p class="text-size-22 text-dark"><a href="http://tripitaka.cbeta.org/T10n0281" target="_blank">佛說菩薩本業經</a></p>
<hr>【經文資訊】大正藏第 10 冊 No. 0281 佛說菩薩本業經<br>【版本記錄】CBETA 電子佛典 2016.06，完成日期：2016/06/15<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，維習安大德提供之高麗藏 CD 經文，CBETA 自行掃瞄辨識，陳伯勳大德提供新式標點<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】<hr>        
        </div>
    </div>       
      </article>
	  <!-- InstanceEndEditable --> </main>

<!-- FOOTER -->
<footer> 
  <!-- Main Footer -->
  <section class="background-dark-footer full-width"> 
    <!-- Map -->
    <div class="s-12 m-12 l-6 margin-m-bottom-2x background-primary padding text-center">
      <p class="h1">聯 繫 我 們</p>
    </div>
    
    <!-- Collumn 2 -->
    <div class="s-12 m-12 l-6 margin-m-bottom-2x">
      <div class="padding-2x">
        <div class="line">
          <div class="float-left"> <i class="icon-sli-location-pin text-primary icon3x"></i> </div>
          <div class="margin-left-70 margin-bottom-30">
            <h3 class="margin-bottom-0">地 址</h3>
            <p>1012 Clark ST</p>
            <p>Montreal / Canada / H2Z 1J9</p>
          </div>
          <div class="float-left"> <i class="icon-sli-envelope text-primary icon3x"></i> </div>
          <div class="margin-left-70 margin-bottom-30">
            <h3 class="margin-bottom-0">信 箱</h3>
            <p>amtbmontreal@gmail.com<br>
            </p>
          </div>
          <div class="float-left"> <i class="icon-sli-phone text-primary icon3x"></i> </div>
          <div class="margin-left-70">
            <h3 class="margin-bottom-0">電 話</h3>
            <p>1 (514) 225-6521</p>
          </div>
        </div>
      </div>
    </div>
  </section>
  <hr class="break margin-top-bottom-0" style="border-color: rgba(0, 38, 51, 0.80);">
  
  <!-- Bottom Footer -->
  <section class="padding background-dark-footer full-width">
    <div class="s-12">
      <p class="text-size-12  text-center">本網站內容歡迎轉載流通，功德無量，阿彌陀佛</p>
    </div>
  </section>
</footer>
<script type="text/javascript" src="../../js/responsee.js"></script> 
<script type="text/javascript" src="../../owl-carousel/owl.carousel.js"></script> 
<script type="text/javascript" src="../../js/template-scripts.js"></script>
</body>
<!-- InstanceEnd --></html>